<?xml version="1.0" encoding="utf-8"?>
<feed xmlns="http://www.w3.org/2005/Atom">
    <title>runwithplan</title>
    <link href="https://georgioschatzigiannis.github.io/runwithplan/feed.xml" rel="self" />
    <link href="https://georgioschatzigiannis.github.io/runwithplan" />
    <updated>2021-04-22T11:21:02+03:00</updated>
    <author>
        <name>Chatzigiannis Georgios</name>
    </author>
    <id>https://georgioschatzigiannis.github.io/runwithplan</id>

    <entry>
        <title>5κform</title>
        <author>
            <name>Chatzigiannis Georgios</name>
        </author>
        <link href="https://georgioschatzigiannis.github.io/runwithplan/5kform/"/>
        <id>https://georgioschatzigiannis.github.io/runwithplan/5kform/</id>
            <category term="τεστ"/>

        <updated>2021-04-22T11:21:02+03:00</updated>
            <summary>
                <![CDATA[
                        <img src="https://georgioschatzigiannis.github.io/runwithplan/media/posts/60/Georgios-run-bg-4.jpg" alt="" />
                    Click me to show the form! Click me to show the form! 
                ]]>
            </summary>
        <content type="html">
            <![CDATA[
                    <img src="https://georgioschatzigiannis.github.io/runwithplan/media/posts/60/Georgios-run-bg-4.jpg" alt="" />
                <p class="align-center"><button data-paperform-id="fnxxep5j" data-popup-button="1">Click me to show the form!</button></p>
<p class="align-center"><button data-paperform-id="testformrunwithplan" data-popup-button="1">Click me to show the form!</button>
<script>(function() { var script = document.createElement('script'); script.src = "https://paperform.co/__embed.min.js";document.body.appendChild(script); })()</script>
</p>
            ]]>
        </content>
    </entry>
    <entry>
        <title>Δοκιμαστική ανάρτηση</title>
        <author>
            <name>Chatzigiannis Georgios</name>
        </author>
        <link href="https://georgioschatzigiannis.github.io/runwithplan/dokimastiki-anartisi/"/>
        <id>https://georgioschatzigiannis.github.io/runwithplan/dokimastiki-anartisi/</id>
            <category term="τεστ"/>

        <updated>2021-04-02T20:31:23+03:00</updated>
            <summary>
                <![CDATA[
                        <img src="https://georgioschatzigiannis.github.io/runwithplan/media/posts/1/t.jpg" alt="" />
                    Όλοι όσοι ασχολούνται με τις ιστοσελίδες, είτε την κατασκευή τους είτε όχι, ή με την τυπογραφία, έχουν συναντήσει το κείμενο που ξεκινάει με “lorem ipsum”. Αλλά έχετε καμία ιδέα τι σημαίνει, τι είναι, από που προέρχεται και γιατί το χρησιμοποιούμε; Υπάρχουν αρκετές ερωτήσεις και θα τις απαντήσουμε στην συνέχεια, και&hellip;
                ]]>
            </summary>
        <content type="html">
            <![CDATA[
                    <img src="https://georgioschatzigiannis.github.io/runwithplan/media/posts/1/t.jpg" alt="" />
                <p>Όλοι όσοι ασχολούνται με τις ιστοσελίδες, είτε την κατασκευή τους είτε όχι, ή με την τυπογραφία, έχουν συναντήσει το κείμενο που ξεκινάει με “lorem ipsum”. Αλλά έχετε καμία ιδέα τι σημαίνει, τι είναι, από που προέρχεται και γιατί το χρησιμοποιούμε;</p>
<p>Υπάρχουν αρκετές ερωτήσεις και θα τις απαντήσουμε στην συνέχεια, και ίσως κάποιες ακόμα που σας γεννήθηκαν όση ώρα το σκέφτεστε.</p>
<p>Ξεκινώντας από το πρώτο πράγμα που μπορεί να αντιληφθεί κανείς, είναι ένα κείμενο που είναι γραμμένο στα Λατινικά. Μιλάμε για μία αρχαία και νεκρή γλώσσα, αλλά σε web developers/designers το Lorem Ipsum είναι πολύ γνωστό, και συχνά το αποκαλούν ως filler text ή greek copy (πηγάζει από την έκφραση “it all seems greek to me”, αρκετά οξύμωρο για μας).</p>
            ]]>
        </content>
    </entry>
    <entry>
        <title>Ο Πυρετός</title>
        <author>
            <name>Chatzigiannis Georgios</name>
        </author>
        <link href="https://georgioschatzigiannis.github.io/runwithplan/o-pyretos/"/>
        <id>https://georgioschatzigiannis.github.io/runwithplan/o-pyretos/</id>
            <category term="τεστ"/>

        <updated>2021-04-22T09:13:41+03:00</updated>
            <summary>
                <![CDATA[
                        <img src="https://georgioschatzigiannis.github.io/runwithplan/media/posts/59/Georgios-run-bg-1.jpg" alt="" />
                     Από αιώνες ο πυρετός θεωρείται και αναγνωρίζεται ως μια ωφέλιμη και επιθυμητή αντίδραση του οργανισμού μας απέναντι στους εισβάλλοντες μικροοργανισμούς. Αν όμως είναι έτσι, τότε γιατί δεν έχουμε σταθερά μια θερμοκρασία περί τους 38.9°C για να προστατευόμαστε ακόμα καλύτερα; Εκτιμούμε ότι ο πυρετός εμφανίστηκε 600 εκατομμύρια χρόνια πριν, και&hellip;
                ]]>
            </summary>
        <content type="html">
            <![CDATA[
                    <img src="https://georgioschatzigiannis.github.io/runwithplan/media/posts/59/Georgios-run-bg-1.jpg" alt="" />
                <div data-paperform-id="fnxxep5j" data-takeover="1"> </div>
<script>(function() { var script = document.createElement('script'); script.src = "https://paperform.co/__embed.min.js";document.body.appendChild(script); })()</script>
<p>Από αιώνες ο πυρετός θεωρείται και αναγνωρίζεται ως μια ωφέλιμη και επιθυμητή αντίδραση του οργανισμού μας απέναντι στους εισβάλλοντες μικροοργανισμούς. Αν όμως είναι έτσι, τότε γιατί δεν έχουμε σταθερά μια θερμοκρασία περί τους 38.9°C για να προστατευόμαστε ακόμα καλύτερα;</p>
<p>Εκτιμούμε ότι ο πυρετός εμφανίστηκε 600 εκατομμύρια χρόνια πριν, και διατηρείται ακόμα στα σπονδυλωτά, γεγονός που αν μη τι άλλο από μόνο του φανερώνει την ευεργετική του δράση. Σε ένα πείραμα του 1975, σαύρες ''μολύνθηκαν'' με στέλεχος μικροβίου (A. hydrophila), και τοποθετήθηκαν σε διάφορες θερμοκρασίες. <span class="css-901oao css-16my406 r-poiln3 r-bcqeeo r-qvutc0">75% επιβίωσαν στους 42°C και καμία στους 34°C.  Στους 38°C επιβίωσαν </span>25% των σαυρών. Έτσι για πρώτη φορά αυξημένη θερμοκρασία συσχετίσθηκε με καλύτερη επιβίωση.</p>
<p>Πιστεύουμε μάλιστα ότι ακόμα και τα φυτά εκδηλώνουν πυρετό όταν μολυνθούν.  Παρατηρήθηκε αύξηση ~2°C της θερμοκρασίας στα φύλλα φασολιάς όταν αυτή προσβλήθηκε από μύκητα.</p>
<p>Στους ανθρώπους τώρα: Μέτα-ανάλυση του 2017 σε ασθενείς με σήψη, εκδήλωση <span class="css-901oao css-16my406 r-poiln3 r-bcqeeo r-qvutc0">πυρετού συνοδεύεται από 22% θνητότητα, φυσιολογική θερμοκρασία από </span><span class="css-901oao css-16my406 r-poiln3 r-bcqeeo r-qvutc0">31% θνητότητα, ενώ υποθερμία από </span>47% θνητότητα.</p>
<p>Πως όμως ο πυρετός μας βοηθάει να καταπολεμήσουμε τις λοιμώξεις; Συνδυασμός αντιμικροβιακής δράσης με ενεργοποίηση του ανοσολογικού μηχανισμού είναι η απάντηση. Σε μελέτη του 1932, η in vitro εξάπλωση του μικροβίου που προκαλεί την σύφιλη (Terp. pallidum) αναστέλλεται σε μεγάλο βαθμό σε υψηλές θερμοκρασίες. Αυτός είναι ένας άμεσα αντιμικροβιακός μηχανισμός, που όμως δεν δίνει όλες τις απαντήσεις. Αφ' ενός γιατί οι θερμοκρασίες που απαιτούνται στο  εργαστήριο είναι πολύ υψηλότερες από αυτές που αναπτύσσονται στο ανθρώπινο σώμα. Αφ' ετέρου γιατί εάν αυτός ήταν ο μόνος μηχανισμός, θα περίμενε κάποιος, ιδίως μετά από 600εκ. χρόνια οι μικροοργανισμοί να έχουν αναπτύξει οδούς και μεθόδους διαφυγής.</p>
<p>Καταλήγουμε λοιπόν ότι ο κύριος μηχανισμός είναι η ενεργοποίηση του ανοσολογικού μηχανισμού, και μάλιστα τόσο της εγγενούς (innate) όσο και της επίκτητης (adaptive) ανοσίας.  Για παράδειγμα, ο πυρετός προκαλεί την απελευθέρωση ουδετερόφιλων από τον μυελό των οστών, και βέλτιστη κυκλοφορία των λεμφοκυττάρων στα φλεβοειδή του ενδοθηλίου.</p>
<p>Αν όμως ο πυρετός μας προστατεύει με τέτοιο τρόπο, γιατί με την εξέλιξη του ανθρώπινου είδους δεν προσαρμοστήκαμε σε όλο και υψηλότερη βασική θερμοκρασία σώματος με την πάροδο των χρόνων; Η απάντηση είναι γιατί το μεταβολικό κόστος για κάτι τέτοιο θα ήταν απαγορευτικό: για κάθε 1°C αύξηση στην θερμοκρασία σώματος, η επακόλουθη αύξηση του μεταβολικού ρυθμού είναι περίπου 13%. Αλλά όχι μόνο αυτό. Το να έχουμε συνεχώς ενεργοποιημένο το ανοσολογικό μας σύστημα δεν είναι επιθυμητό για ποικίλους λόγους.</p>
<p>Και κάτι τελευταίο: Αν ο πυρετός είναι ωφέλιμος για τον οργανισμό, μήπως θα ήταν καλύτερο να αποφεύγουμε τα αντιπυρετικά; Αυτό είναι για ξεχωριστή ανάλυση. Το σίγουρο είναι ότι μη-φαρμακευτικοί τρόποι να ελέγξουμε τον πυρετό πρέπει να αποφεύγονται, μιας και ο οργανισμός θα δουλέψει ακόμα πιο έντονα προκειμένου να πετύχει την θερμοκρασία-στόχο που έχει θέσει ο υποθάλαμος. Από εκεί και πέρα, σαν γενικό κανόνα, ιδίως στα παιδιά, όσο ο πυρετός είναι καλά ανεκτός δεν υπάρχει κανένας λόγος να αγχώνονται γονείς και παιδίατροι να τον ρίξουν.</p>
<p>Ας καταρρίψουμε τουλάχιστον κάποιους μύθους: Μύθος 1. όσο ψηλότερος ο πυρετός τόσο πιο σοβαρή η λοίμωξη. Μύθος 2. Πυρετός που δεν υφίεται με αντιπυρετικά υποδηλώνει σοβαρή νόσο. Μύθος 3. Δεδομένου ότι ο πυρετός είναι φυσιολογική και χρήσιμη αντίδραση του οργανισμού, δεν πρέπει να τον αντιμετωπίζουμε. Μύθος 4. Πυρετός που συνοδεύεται από ρίγος (φρίκια) αποτελεί ένδειξη σοβαρής λοίμωξης.</p>
<p> </p>
            ]]>
        </content>
    </entry>
    <entry>
        <title>Κάνει να εμβολιαστώ;</title>
        <author>
            <name>Chatzigiannis Georgios</name>
        </author>
        <link href="https://georgioschatzigiannis.github.io/runwithplan/kanei-na-emvoliasto/"/>
        <id>https://georgioschatzigiannis.github.io/runwithplan/kanei-na-emvoliasto/</id>
            <category term="τεστ"/>

        <updated>2021-04-02T20:56:31+03:00</updated>
            <summary>
                <![CDATA[
                        <img src="https://georgioschatzigiannis.github.io/runwithplan/media/posts/58/Georgios-run-bg-3.jpg" alt="" />
                    Αρκετοί από τους ασθενείς μας με αιματολογικές κακοήθειες, δυστυχώς αρνούνται ή αντιμετωπίζουν με δισταγμό τον εμβολιασμό. Αυτό με ώθησε να παραθέσω κάποιες παρατηρήσεις. Αυτές βασίζονται σε διεθνείς πρακτικές, και ακολουθούν συζητήσεις που είχα και έχω με συναδέλφους μου που εξειδικεύονται στη θεραπεία λεμφωμάτων και λευχαιμιών στο εξωτερικό. Τα εμβόλια στα&hellip;
                ]]>
            </summary>
        <content type="html">
            <![CDATA[
                    <img src="https://georgioschatzigiannis.github.io/runwithplan/media/posts/58/Georgios-run-bg-3.jpg" alt="" />
                <p>Αρκετοί από τους ασθενείς μας με αιματολογικές κακοήθειες, δυστυχώς αρνούνται ή αντιμετωπίζουν με δισταγμό τον εμβολιασμό. Αυτό με ώθησε να παραθέσω κάποιες παρατηρήσεις. Αυτές βασίζονται σε διεθνείς πρακτικές, και ακολουθούν συζητήσεις που είχα και έχω με συναδέλφους μου που εξειδικεύονται στη θεραπεία λεμφωμάτων και λευχαιμιών στο εξωτερικό. Τα εμβόλια στα οποία αναφερόμαι είναι είτε το  Oxford Uni/AZ (AZ) ή το Pfizer/BioNTech (Pf) εμβόλιο. Κανένα από αυτά δεν έχει ζώντα εξασθενημένο ιό.</p>
<p>Ασθενείς που θα ΠΡΕΠΕΙ να εμβολιαστούν είναι 1-όσοι υποβάλλονται σε χημειοθεραπεία, ιδανικά 2 εβδομάδες προ έναρξης, και με όσο το δυνατόν φυσιολογικές αιματολογικές τιμές, δηλαδή ακόμα και πριν την έναρξη της θεραπείας. Κατά τη διάρκεια της θεραπείας απλώς αποφεύγουμε εμβολιασμό και χημειοθεραπεία ταυτόχρονα την ίδια μέρα 2 -όσοι υποβάλλονται σε ανοσοθεραπεία (pembrolizumab, nivo) 3- όσοι λαμβάνουν μονοκλωνικά αντισώματα (rituximab, obinutuzumab, daratumumab). Δεν συντρέχει λόγος διακοπής των παραπάνω θεραπειών, αν και η ανοσολογική απάντηση θα αναμένεται μειωμένη. Πόσο μετά από το πέρας της θεραπείας είναι προτιμότερο να γίνει ο εμβολιασμός; Δεν είναι ξεκάθαρο, αλλά προτείνεται εφόσον υπάρχει η δυνατότητα να περιμένουμε να παρέλθουν τουλάχιστον 4 εβδομάδες μετά από χορήγηση μονοκλωνικών αντισωμάτων όπως το Mabthera (Rituximab). Αλλιώς ο εμβολιασμός γίνεται εν μέσω θεραπειών, αλλά όχι την ίδια μέρα. 4- Ασθενείς σε αντιπηκτική αγωγή ή με χαμηλά (αλλά &gt;20.000) αιμοπετάλια εμβολιάζονται κανονικά.</p>
<p>Ασθενείς που συνίσταται να ΑΠΟΦΥΓΟΥΝ τον εμβολιασμό: 1-όσοι εκδήλωσαν υπερευαισθησία στην 1η δόση του εμβολίου. Αντίδραση στην 1η δόση του εμβολίου της Pfizer είναι ένδειξη για αντικατάσταση του εμβολίου από αυτό της ΑΖ για την 2η δόση, με παρακολούθηση για τα επόμενα 30-60'. Περίπτωση αναφυλαξίας εξετάζεται ξεχωριστά.  2-Οξεία ουδετεροπενία (πολυμορφοπύρηνα &lt;1000) εώς ότου ο απόλυτος αριθμός ξεπεράσει τα 1000. (ασθενείς με χρόνια ουδετεροπενία μπορούν να εμβολιαστούν). 3- Τους πρώτους 3 μήνες από αλλογενή μεταμόσχευση μυελού των οστών (BMT). 4- Τις πρώτες 4 εβδομάδες μετά από αυτόλογη μετασμόσχευση μυελού. 5-Τις πρώτες 7 ημέρες εμπύρετου νοσήματος.</p>
<div>
<div class="css-1dbjc4n r-1adg3ll r-1ny4l3l">
<div class="css-1dbjc4n">
<p> </p>
<div class="css-1dbjc4n r-eqz5dr r-16y2uox r-1wbh5a2">
<div class="css-1dbjc4n r-16y2uox r-1wbh5a2 r-1ny4l3l">
<div class="css-1dbjc4n">
<div class="css-1dbjc4n r-18u37iz" data-testid="tweet">
<div class="css-1dbjc4n r-1iusvr4 r-16y2uox r-1777fci r-1mi0q7o">
<div class="css-1dbjc4n">
<div class="css-1dbjc4n"> </div>
</div>
</div>
</div>
</div>
</div>
</div>
<p> </p>
</div>
</div>
</div>
<div>
<div class="css-1dbjc4n r-1adg3ll r-1ny4l3l">
<div class="css-1dbjc4n">
<p> </p>
<div class="css-1dbjc4n r-eqz5dr r-16y2uox r-1wbh5a2">
<div class="css-1dbjc4n r-16y2uox r-1wbh5a2 r-1ny4l3l">
<div class="css-1dbjc4n">
<div class="css-1dbjc4n r-18u37iz" data-testid="tweet">
<div class="css-1dbjc4n r-1iusvr4 r-16y2uox r-1777fci r-1mi0q7o">
<div class="css-1dbjc4n">
<div class="css-1dbjc4n">
<div class="css-901oao r-18jsvk2 r-1qd0xha r-a023e6 r-16dba41 r-ad9z0x r-bcqeeo r-bnwqim r-qvutc0" dir="auto" lang="en"><span class="css-901oao css-16my406 r-poiln3 r-bcqeeo r-qvutc0">Το θέμα των αλλεργιών είναι κάπως πιο περίπλοκο. Ασθενείς με ιστορικό αγγειοοιδήματος/αναφυλαξίας δεν συμπεριλήφθηκαν στις μελέτες των AZ και Pfizer. Αυτοί οι ασθενείς χρήζουν προσεκτικής προσέγγισης. Πρόσφατα μάθαμε ότι όσοι υποφέρουν από τροφικές αλλεργίες μπορούν να εμβολιαστούν με το Pfizer εμβόλιο, αλλά η κατάσταση αναφορικά με το ΑΖ δεν είναι το ίδιο ξεκάθαρη.</span></div>
<div dir="auto" lang="en">Με τους ασθενείς που εκδήλωσαν αλλεργική αντίδραση μετά από χημειοθεραπεία, πρέπει να είμαστε ακόμα πιο προσεκτικοί. Το εμβόλιο της ΑΖ  περιέχει Polysorbate/Tween 80, συστατικά που τα απαντούμε στα χημειοθεραπευτικά Doxetaxel και Etoposide (καρκίνος μαστού, λευχαιμίες λεμφώματα κλπ). Το εμβόλιο της Pfizer περιέχει Polyethylene glycol (PEG) που το βρίσκουμε επίσης στην λιποσωμική Doxorubicin (Caelyx) και σε νανοσωματίδια.</div>
<div dir="auto" lang="en">Είναι λοιπόν κρίμα και αδικαιολόγητο  να στερηθούν -έστω κι αυτό το μικρό όφελος που αναμένεται-, αυτοί οι ασθενείς που είναι οι πιο εκτεθειμένοι σε τυχόν παρενέργειες της λοίμωξης.</div>
</div>
</div>
</div>
</div>
</div>
</div>
</div>
<p> </p>
</div>
</div>
</div>
<p> </p>
            ]]>
        </content>
    </entry>
    <entry>
        <title>Διάρκεια ανοσίας στον COVID-19</title>
        <author>
            <name>Chatzigiannis Georgios</name>
        </author>
        <link href="https://georgioschatzigiannis.github.io/runwithplan/diarkeia-anosias-ston-covid-19/"/>
        <id>https://georgioschatzigiannis.github.io/runwithplan/diarkeia-anosias-ston-covid-19/</id>
            <category term="τεστ"/>

        <updated>2021-04-02T20:56:38+03:00</updated>
            <summary>
                <![CDATA[
                        <img src="https://georgioschatzigiannis.github.io/runwithplan/media/posts/57/279f3931d3f69ad32d338377eaeb113e.jfif" alt="" />
                    Εκατομμύρια άνθρωποι σε όλο τον κόσμο έχουν μολυνθεί με SARS-CoV-2, τον ιό που προκαλεί το σύνδρομο COVID-19. Οι χώρες ξεκινούν επίσης μαζικές εκστρατείες εμβολιασμού για τον έλεγχο του ιού και την προστασία των πιο ευάλωτων πολιτών τους. Ένα από τα μεγαλύτερα ερωτήματα που παραμένουν είναι εάν ο εμβολιασμός ή τυχόν&hellip;
                ]]>
            </summary>
        <content type="html">
            <![CDATA[
                    <img src="https://georgioschatzigiannis.github.io/runwithplan/media/posts/57/279f3931d3f69ad32d338377eaeb113e.jfif" alt="" />
                <p>Εκατομμύρια άνθρωποι σε όλο τον κόσμο έχουν μολυνθεί με SARS-CoV-2, τον ιό που προκαλεί το σύνδρομο COVID-19. Οι χώρες ξεκινούν επίσης μαζικές εκστρατείες εμβολιασμού για τον έλεγχο του ιού και την προστασία των πιο ευάλωτων πολιτών τους.  Ένα από τα μεγαλύτερα ερωτήματα που παραμένουν είναι εάν ο εμβολιασμός ή τυχόν προηγηθείσα λοίμωξη με SARS-CoV-2 προσφέρει μακροχρόνια προστασία. Τα καλά νέα είναι ότι η ανοσολογία μας προσφέρει επιτέλους κάποιες ενδείξεις.</p>
<p>Για να κατανοήσουμε εάν είναι δυνατή η ανοσία- και γιατί αυτό ακόμα αμφισβητείται- είναι σημαντικό να δούμε λίγο τις ρίζες του SARS-CoV-2. Είναι ένας ιός βήτα-κορωναϊός, και αρκετοί τέτοιοι ιοί κυκλοφορούν ήδη ευρέως στον άνθρωπο - τους ξέρουμε ως αιτία του κοινού κρυολογήματος. Ωστόσο, η ανοσία σ' αυτούς τους ιούς που προκαλούν το κρυολόγημα δεν διαρκεί.</p>
<p>Από την άλλη, μελέτες που εξετάζουν τους συγγενείς με τους βήτα-κορωναϊούς, ιούς που προκαλούν τις ασθένειες MERS και SARS προσφέρουν μια αχτίδα αισιοδοξίας. Ανοσία σε αυτούς του ιούς  έχει αποδειχθεί πιο παρατεταμένη. Θα μπορούσε κάτι τέτοιο να ισχύει και για τον SARS-CoV-2;</p>
<p>Στην αρχική φάση μιας λοίμωξης τα πρώτα από τα ανοσοποιητικά κύτταρα του σώματος καθοδηγούνται να επιτίθενται στις ουσίες που εισβάλλουν στον οργανισμό ώστε να ελέγξουν με αυτό τον τρόπο την εξάπλωση της λοίμωξης και να περιορίσουν όσο γίνεται την επερχόμενη ζημιά. Σε δεύτερο χρόνο, τα ανοσολογικά κύτταρα που συμμετέχουν -και είναι υπεύθυνα για ανοσία- είναι γνωστά ως λεμφοκύτταρα, συγκεκριμένα Β κύτταρα και Τ κύτταρα. Τα λεμφοκύτταρα χρειάζονται χρόνο για να μάθουν να εντοπίζουν την απειλή που αντιμετωπίζουν, αλλά από την στιγμή που εκπαιδευτούν, μπορούν να αναπτυχθούν γρήγορα για να αναζητήσουν και να καταστρέψουν τον ιό.</p>
<p>Τα Τ και Β κύτταρα μπορεί να συνεργάζονται για την καταπολέμηση της λοίμωξης, αλλά έχουν μεταξύ τους πολύ διαφορετικές λειτουργίες, που τους δίνει τη δυνατότητα να αντιμετωπίζουν μια τεράστια ποικιλία απειλών. Τα Β κύτταρα παράγουν αντισώματα που εξουδετερώνουν λοιμώξεις. Τα Τ κύτταρα χωρίζονται γενικά σε δύο τύπους - Τ βοηθητικά και Τ κυτταροτοξικά  κύτταρα. Τα κυτταροτοξικά Τ κύτταρα σκοτώνουν άμεσα ιούς και κύτταρα που έχουν μολύνει οι ιοί. Τα βοηθητικά κύτταρα Τ υποστηρίζουν τη λειτουργία των Β κυττάρων και των κυτταροτοξικών Τ κυττάρων.</p>
<p>Όλο και περισσότερες μελέτες συνεχίζουν να δείχνουν τον καθοριστικό ρόλο που παίζουν αυτά τα κύτταρα στην καταπολέμηση του COVID-19. Με την πάροδο της λοίμωξης, αυτά τα κύτταρα θα πρέπει στη συνέχεια να πεθάνουν προκειμένου να μην αποδειχθούν τοξικά για τον οργανισμό. Όχι όλα όμως. Σε μια πρώιμη έρευνα που δεν έχει ακόμη δημοσιευτεί στην τελική της μορφή, λειτουργικά Τ κύτταρα ανιχνεύθηκαν ακόμη και έξι μήνες μετά τη λοίμωξη. Ακόμη και ασθενείς που νόσησαν πολύ ήπια έχουν ανιχνεύσιμα αντισώματα έξι έως εννέα μήνες μετά τη λοίμωξη. Ωστόσο, όπως είναι γνωστό ότι τα αντισώματα μειώνονται με την πάροδο του χρόνου, έτσι και αυτά τα αντισώματα κατά του SARS-CoV-2 θα μπορεί τελικά να εξαφανιστούν.</p>
<p>Κάπως έτσι εμφανίζεται η αισιοδοξία σχετικά με την προστασία από επαναλοίμωξη. Αλλά τι συμβαίνει εάν ή όταν και τα επίπεδα των χρήσιμων λεμφοκυττάρων πέσουν κι αυτά τελικά; Λοιπόν, το ανοσοποιητικό μας σύστημα έχει ένα άλλο τέχνασμα για να μας προστατεύσει μακροπρόθεσμα, ακόμα και μετά την μείωση των λεμφοκυττάρων και των επιπέδων των αντισωμάτων. Από τη στιγμή που τα λεμφοκύτταρα έχουν εκπαιδευτεί για να αντιμετωπίσουν έναν ιό, μια ομάδα κυττάρων το θυμάται, και ο οργανισμός διατηρεί δεξαμενές τέτοιων κυττάρων για διάφορους ιούς για πάντα. Αυτά τα κελιά ''μνήμης'' μπορούν στη συνέχεια να πολλαπλασιαστούν γρήγορα σε περίπτωση που η ίδια  απειλή αντιμετωπιστεί ξανά .</p>
<p>Τα κύτταρα μνήμης είναι απίστευτα ισχυρά εργαλεία για το ανοσοποιητικό μας σύστημα, και επιπλέον τα χαρακτηρίζει μακροζωϊα, με μελέτες να δείχνουν ότι τα κύτταρα μνήμης Β για την ευλογιά παραμένουν τουλάχιστον 60 χρόνια μετά τον εμβολιασμό, και για την περίφημη ισπανική γρίπη τουλάχιστον 90 χρόνια μετά την πανδημία του 1918. Προκειμένου να κατανοήσουμε εάν είναι δυνατή η μακροχρόνια ανοσία στο SARS-CoV-2, είναι επομένως κρίσιμο να ληφθούν υπόψη όλοι οι τύποι κυττάρων μνήμης - B, T βοηθητικά και κυτταροτοξικά Τ κύτταρα μνήμης.</p>
<p>Ευτυχώς, τα κύτταρα μνήμης μπορούν να αναγνωριστούν και ταυτοποιηθούν από συγκεκριμένες δομές και πρωτεΐνες που εκφράζουν στην επιφάνειές τους. Τώρα πλέον που το COVID-19 είναι μαζί μας εδώ και ένα χρόνο, οι ερευνητές είναι σε θέση να κάνουν μεγάλα άλματα στην κατανόηση των μηχανισμών απάντησης των κυττάρων μνήμης στον COVID-19.  Μελέτες έχουν επίσης διερευνήσει εάν προηγηθείσα έκθεση στον ιό παρέχει προστασία, με έρευνα να δείχνει ότι στο δεύτερο κύμα του Ηνωμένου Βασιλείου, οι εργαζόμενοι στον τομέα της υγείας που είχαν εκτεθεί στον ιό κατά το πρώτο κύμα, είτε προστατεύτηκαν πλήρως από την επανεμφάνιση είτε ήταν ασυμπτωματικοί στην επαναλοίμωξη,</p>
<p>Έχουμε ακόμη πολλά να μάθουμε για την ανοσολογία του COVID-19, αλλά ο ρυθμός που εξελίσσεται η έρευνα είναι πρωτόγνωρος, και όσο περισσότερο μαθαίνουμε, τόσο περισσότερο μπορούμε να έχουμε το πάνω χέρι στο να νικήσουμε αυτόν τον ιό. Το ανοσοποιητικό μας σύστημα είναι απίστευτα ισχυρό, και εάν αποδειχθεί ότι μας παρέχει και διάρκεια, τότε έχουμε κάθε λόγο να αισιοδοξούμε.</p>
            ]]>
        </content>
    </entry>
    <entry>
        <title>Το Ελληνικό φαινόμενο</title>
        <author>
            <name>Chatzigiannis Georgios</name>
        </author>
        <link href="https://georgioschatzigiannis.github.io/runwithplan/to-elliniko-fainomeno/"/>
        <id>https://georgioschatzigiannis.github.io/runwithplan/to-elliniko-fainomeno/</id>
            <category term="τεστ"/>

        <updated>2021-04-02T20:56:51+03:00</updated>
            <summary>
                <![CDATA[
                        <img src="https://georgioschatzigiannis.github.io/runwithplan/media/posts/56/Georgios-run-bg-3.jpg" alt="" />
                    Η κρίση του κορωναϊού με έφερε για άλλη μια φορά αντιμέτωπο με το, οδυνηρό για μένα, ερώτημα που με απασχολεί, με συνεχώς αυξανόμενη ένταση, από την εφηβεία μου μέχρι σήμερα: Σε τι οφείλεται η ιδιαιτερότητα, ίσως και η μοναδικότητα της ελληνικής κοινωνίας; Γιατί τα ίδια ακριβώς θέματα, τα ίδια ερωτήματα,&hellip;
                ]]>
            </summary>
        <content type="html">
            <![CDATA[
                    <img src="https://georgioschatzigiannis.github.io/runwithplan/media/posts/56/Georgios-run-bg-3.jpg" alt="" />
                <p>Η κρίση του κορωναϊού με έφερε για άλλη μια φορά αντιμέτωπο με το, οδυνηρό για μένα, ερώτημα που με απασχολεί, με συνεχώς αυξανόμενη ένταση, από την εφηβεία μου μέχρι σήμερα: Σε τι οφείλεται η ιδιαιτερότητα, ίσως και η μοναδικότητα της ελληνικής κοινωνίας; Γιατί τα ίδια ακριβώς θέματα, τα ίδια ερωτήματα, οι ίδιες διαφωνίες και διχογνωμίες, παίρνουν τόσο τοξική, πολεμική, αντιπαραγωγική και αυτοκαταστροφική μορφή στην Ελλάδα, όταν σε άλλες κοινωνίες οδηγούν σε γόνιμο διάλογο και αντιπαράθεση, συχνά έντονη αλλά συνήθως παραγωγική και δημιουργική;</p>
<p>Με αφορμή την διαφορά στην αντιμετώπιση των εξαγγελιών για τη χρήση μάσκας και για την ευαισθησία των παιδιών στον Covid-19 σε σχέση με το άνοιγμα των σχολείων, ο Τσιόδρας λέει ακριβώς το ίδιο που λένε οι αντίστοιχοι “Τσιόδρες”, τουλάχιστον σε όλη την Ευρώπη, τα ίδια που λένε οι ευρωπαϊκοί και διεθνείς οργανισμοί υγείας και οι περισσότεροι ειδικοί (με έμφαση στο “ειδικοί”) επιστήμονες. Παντού τίθεται μετ' επιτάσεως το ερώτημα: γιατί άλλαξαν οι συστάσεις και η χρήση μάσκας από “επικίνδυνη” έγινε “χρήσιμη”, “προτεινόμενη” και τελικά “υποχρεωτική”; Γιατί τα παιδιά που αρχικά παρουσιάζονταν ως “βόμβες ιών”, τώρα εμφανίζονται ως σχεδόν άτρωτα, ως και αναχώματα κατά του ιού; Και παντού οι απαντήσεις είναι οι ίδιες. Η επίκληση της εξέλιξης και ωρίμανσης των επιστημονικών μελετών, από την αρχική μηδενική γνώση του ιού μέχρι σήμερα είναι η ίδια, όπως και οι επικαλούμενες μελέτες. Η εξελικτική αλλαγή της σχέσης βλάβης και οφέλους, απαραίτητο ισοζύγιο σε κάθε επέμβαση στον τομέα της υγείας, παραμένει σταθερό υπόβαθρο ερμηνείας κάθε κίνησης.</p>
<p>Φυσικά και υπάρχουν παντού διαφωνίες και αμφισβητήσεις, συχνά έντονες. Αλλά διεξάγεται διάλογος, όχι πόλεμος χαρακωμάτων. Κανείς δεν διανοείται να ισχυριστεί ότι η μία ή η άλλη απόφαση οφείλεται στο ότι, για παράδειγμα η χρήση ή όχι των μασκών, οφείλεται στο ότι συγγενής κάποιου υπουργού, πρωθυπουργού ή άλλου, παράγει μάσκες. Φυσικά δεν είναι όλοι αγγελικά πλασμένοι. Για παράδειγμα, στο Βέλγιο η κυβέρνηση της Φλάνδρας, ελεγχόμενη από το εθνικιστικό N-VA, ανακοίνωσε ότι θα ανοίξει τα σχολεία την Παρασκευή 15 Μαΐου, γνωρίζοντας ότι λίγη ώρα αργότερα η ομοσπονδιακή κυβέρνηση θα ανακοίνωνε το άνοιγμά τους την Δευτέρα, 18 Μαΐου. Ανομολόγητος στόχος να καταδείξει ότι οι Βαλλόνοι είναι πιο “χαλαροί” και “τεμπέληδες” από τους Φλαμανδούς, πάγιος ισχυρισμός των εθνικιστών που επιθυμούν διάσπαση της χώρας.</p>
<p>Όμως αυτή η στάση βυθίστηκε αμέσως στην απέχθεια που προκαλούν αυτή τη στιγμή οι διασπαστικές κινήσεις στη συντριπτική πλειοψηφία της κοινωνίας, ένθεν κακείθεν της γλωσσικής διαχωριστικής γραμμής του Βελγίου. Όπως η ίδια κοινωνία τιμώρησε το ίδιο κόμμα, όταν με τις ίδιες σκοπιμότητες έριξε την ομοσπονδιακή κυβέρνηση συνασπισμού στην οποία συμμετείχε προσπαθώντας να εμφανιστεί σκληρό στο θέμα της μετανάστευσης, έναντι της προερχόμενης από τη Βαλλονία “χαλαρότητας” .</p>
<p>Και εκεί βρίσκεται η διαφορά. Τίποτα από τα όσο συμβαίνουν στην Ελλάδα δεν αποτελούν ελληνική μοναδικότητα. Παρόμοιες συμπεριφορές, ακόμα και οι πλέον ακραίες, υπάρχουν παντού. Η διαφορά βρίσκεται στο κατά πόσο αποκτούν επαρκή κρίσιμη μάζα (ή ιικό φορτίο για να είμαστε στην επικαιρότητα) ώστε να δίνουν τον τόνο στην κοινωνία και στο κατά πόσο η κοινωνία προβάλει αντιστάσεις, μετατρέποντάς τις σε περιθωριακές. Μπορεί στην Ελλάδα παρόμοιες συμπεριφορές να αναζητούνται με τον μικροσκόπιο και να προβάλλονται σε μεγέθυνση προκειμένου να συμβάλλουν στην νομιμοποίηση συγκεκριμένων πρακτικών, όμως στην πραγματικότητα είναι ως ακραία περιθωριακές.</p>
<p>Το ερώτημα που πάντα με βασάνιζε ήταν το “γιατί”. Γιατί κάτι που σχεδόν παντού είναι περιθωριακό, στην Ελλάδα δείχνει να σέρνει ολόκληρη την κοινωνία;</p>
<p>Κατά τη διαδικασία αυτή της μετάβασης από τον απόλυτο ατομισμό στην ένταξη σε έναν κοινωνικό περίγυρο, το άτομο απορροφά κανόνες, αξίες, συνήθειες, ήθη και έθιμα που το εντάσσουν σε μια συγκεκριμένη κοινωνία. Σε αντάλλαγμα μπορεί να αντλεί σημαντικό βαθμό ασφάλειας από τη δυνατότητα πρόβλεψης του μέλλοντος. Ξέρει, για παράδειγμα, με μεγάλη βεβαιότητας, ότι αν χαμογελάσει σε κάποιον, κατά πάσα πιθανότητα θα του χαμογελάσει και αυτός, ενώ αν τον φτύσει κατάμουτρα, μάλλον θα εισπράξει σφαλιάρα. Ή ότι αν περάσει με πράσινο μια διασταύρωση κατά πάσα πιθανότητα θα φτάσει σώος στην απέναντι πλευρά ενώ αν περάσει με κόκκινο το πιθανότερο είναι να συγκρουστεί.</p>
<p>Το τελευταίο παράδειγμα μας οδηγεί στις υποψίες για το κατά πόσο η Διαδικασία της Κοινωνικοποίησης στην Ελλάδα είναι ατελής. Διότι ο Έλληνας έχει πολύ μικρότερη βεβαιότητα για το μέλλον απ' ότι τα μέλη άλλων κοινωνιών της ίδιας ηπείρου. Όταν περάσει με πράσινο, ξέρει ότι υπάρχει μικρότερη πιθανότητα να τον χτυπήσει κάποιος, σίγουρα όμως όχι και βεβαιότητα. Το μέλλον παραμένει αβέβαιο για στοιχειώδη καθημερινά πράγματα. Υπάρχουν περιπτώσεις ξένων επισκεπτών που πλήρωσαν με τη ζωή τους ή με τη σωματική τους ακεραιότητα και τουλάχιστον με την ψυχική τους ηρεμία την αυθόρμητη βεβαιότητά τους ότι είναι ασφαλείς διασχίζοντας ελληνικό δρόμο από κάποια διαγραμμισμένη διάβαση πεζών.</p>
<p>Τα μέλη αυτών των κοινωνιών έχουν κοινωνικοποιηθεί μαθαίνοντας ότι η ισχυρότερη πίεση για συμμόρφωση προς τους κανόνες μιας κοινωνίας δεν είναι οι προβλεπόμενες ποινές αλλά η κοινωνική πίεση, η πίεση δια της αποδοκιμασίας ή της επιδοκιμασίας, που ασκείται από τα υπόλοιπα μέλη της κοινωνίας. Γι αυτό δεν διανοείται κανείς πεζός να περάσει με κόκκινο στη Γερμανία. Φροντίζουν γι αυτό τα βλέμματα οργισμένης αποδοκιμασίας όλων όσοι βρίσκονται δίπλα του. Γι αυτό κι εγώ έσβησα μόνο μια φορά (όταν ακόμα κάπνιζα) το τσιγάρο μου κάτω σε κεντρικό δρόμο του Λονδίνου. Και γι αυτό έμαθα να λέω καλημέρα στον οδηγό, μπαίνοντας στο λεωφορείο.</p>
<p>Κάθε μέλος αυτών των κοινωνιών όπως και κάθε υποκείμενη συλλογική οντότητα, μπορεί με σχεδόν απόλυτη ασφάλεια να προβλέψει πως, σε περίπτωση που φανεί ότι επιθυμεί ή, το χειρότερο, επιδιώκει βλάβη της κοινωνίας του προκειμένου να αντλήσει οφέλη, θα υποστεί το μέγιστο των κυρώσεων από τα υπόλοιπα μέλη της. Ένα πολιτικό κόμμα που θα δείξει ότι επιχαίρει για σφάλματα και αποτυχίες μιας κυβέρνησης, ακόμα χειρότερα αν εύχεται αυτή την αποτυχία, έχει με βεβαιότητα χάσει την δυνατότητα να του δοθεί η ευκαιρία να τα διορθώσει στο μέλλον.</p>
<p>Γιατί μέρος της ελληνικής κοινωνίας μπορεί να αισθάνεται ότι δεν συμβαίνει το ίδιο, με την ίδια ένταση, στην Ελλάδα; Γιατί η Διαδικασία Κοινωνικοποίησης αφήνει τέτοια περιθώρια;</p>
<p>Μια ερμηνεία μπορεί να αναζητηθεί όχι στην πληρότητα ή μη της ίδιας της διαδικασίας αλλά στο ποιο περιβάλλον αφορά η κοινωνικοποίηση. Εμπειρικά διαπιστώνει κανείς ότι στην Ελλάδα η πρώιμη διαδικασία κοινωνικοποίησης βλέπει ως κοινωνία πρώτα την οικογένεια και στη συνέχεια κάποιο είδος φατρίας. Στο πλαίσιο αυτής της προσέγγισης υπερτονίζεται ο θετικός ρόλος του “δικού μας” (μέλους της οικογένειας, μέλους της φατρίας) έναντι της απειλής “των άλλων”, όλων όσοι είναι εκτός της οικογένειας, της φατρίας, της γεωγραφικής, θρησκευτικής, επαγγελματικής, ιδεολογικής, ακόμα και αθλητικής, “δικής μας” ομάδας. Ο “δικός μας” επενδύεται αυτομάτως με όλα τα θετικά στοιχεία ενώ “ο άλλος” με όλα τα αρνητικά. Συνεχίζοντας την ίδια λογική, αν ο δικός μας απομακρυνθεί από τη λογική της οικογένειας, της φατρίας κλπ, αντιμετωπίζεται χειρότερα από “τον άλλον”, ως “προδότης” που δεν μπορεί παρά να είχε ταπεινά κίνητρα.</p>
<p>Μέσα σ' αυτό το πλαίσιο, η επιθυμία και η επιδίωξη “να ψοφήσει η κατσίκα του γείτονα” δεν προκαλεί αποστροφή και αποδοκιμασία γιατί, απλούστατα, αφορά τον γείτονα, τον άλλον, κάποιον εξ ορισμού απέναντι στην κοινωνία με την στοιχειώδη αυτή μορφή.</p>
<p>Με την ίδια λογική, η επιθυμία ή και η επιδίωξη να πληγεί η χώρα δεν φαίνεται τόσο αποκρουστική, από τη στιγμή που η χώρα αντιμετωπίζεται ως λάφυρο μιας φατρίας των άλλων, μέχρι να βρεθεί στα χέρια “των δικών μας”.</p>
<p>Αυτό όμως, δεν αρκεί για να ερμηνεύσει την ιδιαιτερότητα της ελληνικής κοινωνίας. Ακόμα και η προσθήκη των ιστορικών συνθηκών που συνδιαμόρφωσαν την ψυχοσύνθεση της περιοχής, οι αλληλεπιδράσεις Νότου και Ανατολής που τόνωσαν στοιχεία ετεροπροσδιορισμού της ατομικής και συλλογικής προσωπικότητας, αλλά και η γεωγραφική και, κυρίως, γεωφυσική φυσιογνωμία (που επέβαλε σημαντικούς περιορισμούς στην πληθυσμιακή και κοινωνική ανάπτυξη) έχουν παίξει σημαντικό ρόλο. Γι αυτό πρέπει να αναλυθούν ξεχωριστά, αλλά θα προσπαθήσω να επιστρέψουμε στην Αιματολογία.</p>
<p> </p>
            ]]>
        </content>
    </entry>
    <entry>
        <title>Άνοιγμα σχολείων</title>
        <author>
            <name>Chatzigiannis Georgios</name>
        </author>
        <link href="https://georgioschatzigiannis.github.io/runwithplan/anoigma-sholeion/"/>
        <id>https://georgioschatzigiannis.github.io/runwithplan/anoigma-sholeion/</id>

        <updated>2021-04-02T20:47:47+03:00</updated>
            <summary>
                <![CDATA[
                    Δε φαίνεται ότι σύντομα θα αφήσουμε πίσω μας την πανδημία, και νέα θέματα θα ανακύπτουν συχνά, τουλάχιστον για το επόμενο διάστημα. Τώρα, έχουμε την απόφαση για το άνοιγμα των σχολείων. SAGE είναι η επίσημη επιτροπή συμβούλων εμπειρογνωμόνων της κυβέρνησης του Ηνωμένου Βασιλείου, που έχει συσταθεί για διαχείριση ακραίων καταστάσεων και&hellip;
                ]]>
            </summary>
        <content type="html">
            <![CDATA[
                <p>Δε φαίνεται ότι σύντομα θα αφήσουμε πίσω μας την πανδημία, και νέα θέματα θα ανακύπτουν συχνά, τουλάχιστον για το επόμενο διάστημα. Τώρα, έχουμε την απόφαση για το άνοιγμα των σχολείων. SAGE είναι η επίσημη επιτροπή συμβούλων εμπειρογνωμόνων της κυβέρνησης του Ηνωμένου Βασιλείου, που έχει συσταθεί για διαχείριση ακραίων καταστάσεων και επειγόντων. Μόλις στις 31 Δεκεμβρίου, και χωρίς ακόμα να υπάρχουν σαφή δεδομένα για το νέο μεταλλαγμένο στέλεχος, δημοσίευσαν μια ανάλυση (<a href="https://www.gov.uk/government/publications/tfc-children-and-transmission-update-paper-17-december-2020" target="_blank" rel="noopener"><span style="color: #3366ff;">https://www.gov.uk/government/publications/tfc-children-and-transmission-update-paper-17-december-2020</span></a>) γύρω από την συσχέτιση μεταξύ έκθεσης, λοίμωξης και μετάδοσης του κορωναϊού, από άτομα παιδικής ηλικίας, κυρίως ενδοοικογενειακά.</p>
<p>Παρακάμπτω τα γραφήματα, και πάω απ' ευθείας στα συμπεράσματα. Τα παιδιά είναι ξεκάθαρα το πιο πιθανό να αποτελούν την index case, να είναι δηλαδή αυτά τα οποία θα φέρουν τον ιό μέσα σε μια οικογένεια. Συγκριτικά με μέλη άνω των 17 ετών, παιδιά 12-16 ετών είναι 7 φορές περισσότερο, και παιδιά κάτω των 12, 3 φορές περισσότερο πιθανό να ''εισάγουν'' τον ιό σε ένα σπίτι.</p>
<p>Το έγγραφο καταλήγει ότι τα προς το παρόν δεδομένα συμβαδίζουν με αυξημένη μεταδοτικότητα του ιού όταν τα σχολεία είναι ανοιχτά, κι αυτό προκαλείται ιδίως από μαθητές γυμνασίου. Αυτά τα στοιχεία επιβεβαιώνονται από τα ποσοστά και τη συχνότητα κρουσμάτων που δείχνει να πέφτει με το κλείσιμο των σχολείων, και εκτοξεύεται πάλι λίγο μετά το άνοιγμα τους.</p>
<p>Τι σημαίνουν όλα αυτά; Ότι η πολιτική απόφαση για άνοιγμα των σχολείων, σωστή ή λάθος ελάχιστα με απασχολεί, δεν βασίζεται σε επιστημονικά δεδομένα. Κι όλα αυτά μη λαμβάνοντας υπ' όψην την εμφάνιση, και μάλλον εξάπλωση του νέου στελέχους.</p>

            ]]>
        </content>
    </entry>
    <entry>
        <title>Θρομβοφιλία και ανεπιτυχείς εγκυμοσύνες</title>
        <author>
            <name>Chatzigiannis Georgios</name>
        </author>
        <link href="https://georgioschatzigiannis.github.io/runwithplan/thromvofilia-kai-anepityheis-egkymosynes/"/>
        <id>https://georgioschatzigiannis.github.io/runwithplan/thromvofilia-kai-anepityheis-egkymosynes/</id>

        <updated>2021-04-02T20:47:47+03:00</updated>
            <summary>
                <![CDATA[
                    Το ίδιο θέμα ξανά και ξανά. Ασχολήθηκα και στο παρελθόν. Θρομβοφιλία και αποβολές ή παλίνδρομη κύηση, ή οποιοσδήποτε μη επιθυμητός τερματισμός κύησης. Δύο παράγοντες εμποδίζουν συνήθως την τεκμηριωμένη αξιολόγηση και θεραπεία γυναικών που η εγκυμοσύνη τους δεν προχώρησε: Αναμενόμενα φορτισμένοι συναισθηματικά γονείς, διατεθιμένοι να ''κάνουν οτιδήποτε'' για να έχουν ένα&hellip;
                ]]>
            </summary>
        <content type="html">
            <![CDATA[
                <h6 id="c20" class="oBOnKe"><span style="font-size: 16px;">Το ίδιο θέμα ξανά και ξανά. Ασχολήθηκα και στο παρελθόν. Θρομβοφιλία και αποβολές ή παλίνδρομη κύηση, ή οποιοσδήποτε μη επιθυμητός τερματισμός κύησης. Δ</span>ύο παράγοντες εμποδίζουν συνήθως την τεκμηριωμένη αξιολόγηση και θεραπεία γυναικών που η εγκυμοσύνη τους δεν προχώρησε: Αναμενόμενα φορτισμένοι συναισθηματικά γονείς, διατεθιμένοι να ''κάνουν οτιδήποτε'' για να έχουν ένα επιτυχημένο αποτέλεσμα στην επόμενη εγκυμοσύνη, και επομένως να αποδέχονται μη αποδεδειγμένες και περιττές επεμβατικές θεραπείες, και από την άλλη η αβεβαιότητα των γιατρών σε συνδυασμό με τον ζήλο τους να ''προσπαθήσουν τα πάντα'' σε αυτό το ίδιο πλαίσιο.</h6>
<h6 class="oBOnKe">Προς το παρόν, εν μέσω ενός μεγάλου και ετερογενούς συνόλου υποκείμενων αιτίων, οι κληρονομικές θρομβοφιλίες φαίνεται, στην καλύτερη περίπτωση, να συνεισφέρουν μόνο ασθενώς στην αρνητική έκβαση μιας εγκυμοσύνης. Όπως πάντα, στατιστική συσχέτιση δεν προεξοφλεί και την αιτιολογική συσχέτιση, και ακόμη και αν έχει τεκμηριωθεί αιτιολογική συσχέτιση (κάτι δηλαδή αντίστοιχο με την χρήση καπνού και τον καρκίνο του πνεύμονα), μόνο εάν έχουμε στη διάθεσή μας αποτελεσματικές θεραπείες δικαιολογείται ένας τέτοιος έλεγχος ρουτίνας. Αυτό όμως δεν ισχύει για την κληρονομική θρομβοφιλία. Ως εκ τούτου, δεν είναι δυνατόν να προτείνεται βάσιμα μια τέτοια πρακτική ελέγχου θρομβοφιλίας σε γυναίκες με ατυχείς εγκυμοσύνες. Η αυξημένη δε συχνότητα τέτοιων μεταλλάξεων/πολυμορφισμών στον γενικό πληθυσμό, είναι ένας ακόμα λόγος ώστε να μην δικαιολογείται η διενέργεια αυτών των εξετάσεων όταν σκοπός είναι η μακροπρόθεσμη βελτίωση της μητρικής υγείας, καθώς και αυτή η προσέγγιση δεν έχει αποδειχθεί ότι παρέχει καθαρό όφελος. Αντίθετα, έχει αρνητικές επιπτώσεις, που σχετίζονται με το περιττό άγχος, τις πιθανές οικογενειακές συνέπειες που προκύπτουν από μια τέτοια γενετική πληροφορία, και σε κράτη με διαφορετικό σύστημα κοινωνικής και ατομικής ασφάλισης ακόμα και στο προφίλ ασφαλιστικού κινδύνου.</h6>



            ]]>
        </content>
    </entry>
    <entry>
        <title>Εμβόλιο Pfizer</title>
        <author>
            <name>Chatzigiannis Georgios</name>
        </author>
        <link href="https://georgioschatzigiannis.github.io/runwithplan/emvolio-pfizer/"/>
        <id>https://georgioschatzigiannis.github.io/runwithplan/emvolio-pfizer/</id>

        <updated>2021-04-02T20:47:47+03:00</updated>
            <summary>
                <![CDATA[
                    Τι ξέρουμε ως τώρα για το εμβόλιο Pfizer-BioNTech COVID-19, με το οποίο έχουν ήδη ξεκινήσει να εμβολιάζονται Άγγλοι και Αμερικανοί πολίτες; 44000 ασθενείς πήραν αρχικά μέρος στην μελέτη που οδήγησε στην έγκριση του εμβολίου. Οι μισοί έλαβαν λοιπόν 2 δόσεις του εμβολίου με 21 μέρες διαφορά, και οι άλλοι μισοί&hellip;
                ]]>
            </summary>
        <content type="html">
            <![CDATA[
                <p>Τι ξέρουμε ως τώρα για το εμβόλιο Pfizer-BioNTech COVID-19, με το οποίο έχουν ήδη ξεκινήσει να εμβολιάζονται Άγγλοι και Αμερικανοί πολίτες;</p>
<p>44000 ασθενείς πήραν αρχικά μέρος στην μελέτη που οδήγησε στην έγκριση του εμβολίου. Οι μισοί έλαβαν λοιπόν 2 δόσεις του εμβολίου με 21 μέρες διαφορά, και οι άλλοι μισοί εικονικό φάρμακο. Μέσα Νοεμβρίου, όπως σε προηγούμενο άρθρο ανέλυσα, δημοσιεύτηκαν πρώιμα δεδομένα από τους πρώτους 36621 ασθενών.  Στην μελέτη συμπεριλήφθηκαν άτομα με άσθμα, διαβήτη, υπέρταση, ενώ 20% ήτανε άτομα άνω των 65 ετών. Τίποτα σπάνιο ή περίεργο δηλαδή. 76% των ασθενών, χωρίς αυτό να έχει καμία σημασία, ήταν Αμερικανοί.</p>
<p>Η διαφορά των ατόμων που νόσησαν από COVID-19 στα 2 γκρουπ ήταν εντυπωσιακή. 8 έναντι 162 περιπτώσεις σε όσους εμβολιάστηκαν ή όχι. 95% συνολική αποτελεσματικότητα. Συγκεκριμένα: 95.6% στους 16-55 ετών, 93.7% στους άνω των 55, και 93% στους άνω των 65. Πάνω από 90% αποτελεσματικότητα στους ηλικιωμένους με παράγοντες κινδύνου για σοβαρή νόσο (παχυσαρκία, πνευμονοπάθεια, καρδιολογικά νοσήματα, κλπ). Τα νούμερα δεν χρειάζονται σχολιασμό.</p>
<p>Οι παρενέργειες επίσης σε εντελώς αναμενόμενα πλαίσια: Πόνος στο σημείο της ένεσης, πονοκέφαλος, αδυναμία, πυρετός. Πολύ συχνότερες μετά την δεύτερη δόση και στους άνω των 55. Όλα σχεδόν υποχωρούν μετά από 24 ώρες.</p>
<p>Η προστατευτική δράση του εμβολίου φαίνεται να εμφανίζεται από την 14η κιόλας μέρα. Αυτό αναμένεται να παίξει τεράστιο ρόλο στον περιορισμό της πανδημίας.</p>
<p>Ανοσοκατεσταλμένοι, παιδιά κάτω των 16, εγκυμονούσες και γυναίκες κατά την διάρκεια της λοχείας, δεν συμπεριλήφθηκαν στην μελέτη. Ωστόσο, παγκοσμίως οι ειδικοί έχουν ήδη τεθεί υπερ της χορήγησης του εμβολίου σε ανοσοκατεσταλμένους. Το εμβόλιο δεν περιέχει ζων εξασθενημένο ιό ώστε να δημιουργούνται κίνδυνοι ασφάλειας και αναζωπύρωσης. Οριστικές οδηγίες αναμένονται πολύ σύντομα, αλλά προσωπικά σε όσους ήδη με ρωτάνε, αυτή είναι η θέση που παίρνω προς το παρόν.</p>
<p>Δύο καταληκτικές σημειώσεις: Η δεύτερη δόση είναι εντελώς επιβεβλημένη, και η πρώιμη ανοσία που προκαλεί το εμβόλιο από την 14η ημέρα, δεν έχουμε δεδομένα που να λένε ότι είναι επαρκής. Το ίδιο ισχύει και για το εάν  ο εμβολιασμός προστατεύει από ασυμπτωματική λοίμωξη ή μετάδοση του ιού. Δε το ξέρουμε, άρα μάσκες συνεχίζουμε να φοράμε.</p>

            ]]>
        </content>
    </entry>
    <entry>
        <title>Γιατρέ, από πότε το έχω;</title>
        <author>
            <name>Chatzigiannis Georgios</name>
        </author>
        <link href="https://georgioschatzigiannis.github.io/runwithplan/giatre-apo-pote-to-eho/"/>
        <id>https://georgioschatzigiannis.github.io/runwithplan/giatre-apo-pote-to-eho/</id>

        <updated>2021-04-02T20:47:47+03:00</updated>
            <summary>
                <![CDATA[
                    Αμέσως μετά την διάγνωση, και ιδίως όταν αυτή είναι κάποια μορφή αιματολογικού καρκίνου, το επόμενο ερώτημα που δέχομαι από τον ασθενή είναι: πόσο καιρό το είχα, ή πόσο γρήγορα μεγάλωσε γιατρέ; Αυτό ακριβώς το ερώτημα απάντησε πρόσφατα μέσα από ένα πολύ κομψά και έξυπνα σχεδιασμένο πείραμα, η ομάδα της Jyoti&hellip;
                ]]>
            </summary>
        <content type="html">
            <![CDATA[
                <p>Αμέσως μετά την διάγνωση, και ιδίως όταν αυτή είναι κάποια μορφή αιματολογικού καρκίνου, το επόμενο ερώτημα που δέχομαι από τον ασθενή είναι: πόσο καιρό το είχα, ή πόσο γρήγορα μεγάλωσε γιατρέ;</p>
<p>Αυτό ακριβώς το ερώτημα απάντησε πρόσφατα μέσα από ένα πολύ κομψά και έξυπνα σχεδιασμένο πείραμα, η ομάδα της Jyoti Nangalia, από το ομώνυμο εργαστήριο του πανεπιστημίου του Cambridge. Με την Jyoti είχα την τύχη να δουλέψω για 14 μήνες το 2008. Τι ακριβώς όμως έκαναν;</p>
<p>Μελέτησαν ασθενείς με Μυελοϋπερπλαστικά νοσήματα (όπως Αληθής Πολυκυτταραιμία), από τους οποίους πήραν μεμονωμένα κύτταρα. Στη συνέχεια τα καλλιέργησαν δημιουργώντας αποικίες, στις οποίες εφάρμοσαν τεχνική WGS (έλεγχος αλληλουχιών ολόκληρου του γονιδιώματος). Συνολικά ανέλυσαν περίπου 1000 γονιδιώματα σε 10 ασθενείς. Έτσι, τυποποίησαν όλες αυτές τις επίκτητες αυτόματες μεταλλάξεις, που όλοι μας φυσιολογικά συσσωρεύουμε με το πέρασμα του χρόνου στα αρχέγονα αιμοποιητικά μας κύτταρα. Περίπου δηλαδή 450.000 μεταλλάξεις. Kατόπιν, και με βάση αυτές τις μεταλλάξεις, σχεδίασαν οικογενειακά δέντρα στα οποία αποτυπώνεται η ''καταγωγή΄΄ αυτών των κυττάρων. Έτσι τοποθέτησαν χρονολογικά την εμφάνιση των μεταλλάξεων που ''οδηγούν'' στην εμφάνιση αυτών των νοσημάτων. Το κύριο γονίδιο αυτής της κατηγορίας που φέρει μετάλλαξη είναι το JAK2. Πολλοί ασθενείς βέβαια, έχουν επιπρόσθετες μεταλλάξεις, σε γονίδια όπως το DNMT3A  για παράδειγμα<b>.</b></p>
<p>Αυτό που βρήκαν είναι εντυπωσιακό. Η μετάλλαξη στο JAK2 γονίδιο προκύπτει πολύ νωρίς στον κύκλο της ζωής. Κατά την παιδική ηλικία, και ενδεχομένως ακόμα και κατά την ενδομήτριο ζωή. Σε ασθενείς που το JAK2 είναι το γενεσιουργό ή το μόνο συμβάν στην παθογένεση του νοσήματος, αυτό συμβαίνει λίγες εβδομάδες μετά την σύλληψη. Το αργότερο που τοποθετείται, είναι κάπου ανάμεσα στους 4 μήνες και στα 11 έτη της ζωής. Άλλες φορές, η μετάλλαξη στο JAK2 γονίδιο είναι επακόλουθο (δευτερεύον) συμβάν στην παθογένεση των Μυελοϋπερπλαστικών νοσημάτων. Μεταλλάξεις, όπως η DNMT3A, μπορεί να συμβούν μέχρι και λίγες εβδομάδες μετά την γέννηση. Μεταλλάξεις στο γονίδιο DNMT3A είναι από τις συχνότερα συσχετιζόμενες με κλωνική αιμοποίηση μεταλλάξεις στο ανθρώπινο είδος.</p>
<p>Αυτό τελικά που φαίνεται δεν είναι ακριβώς αυτό που νομίζαμε ως τώρα, ότι δηλαδή μεγαλώνοντας ευνοείται η κλωνική αιμοποίηση. Δεν είναι δηλαδή ηλικιακό φαινόμενο η εμφάνιση του κλώνου που θα οδηγήσει σε νεοπλασία. Απλώς απαιτείται τεράστιο διάστημα, ώστε οι μεταλλάξεις αυτές να αποκτήσουν πλεονέκτημα επικράτησης στον οργανισμό.</p>
<p>Καταλήγοντας, αυτές οι μεταλλάξεις εμφανίζονται πάρα πολύ νωρίς στην ζωή του ατόμου, αλλά εξαπλώνονται και εξελίσσονται αργά ώστε να εκδηλώσουν νόσο σε ένα βάθος χρόνων. Ο ρυθμός πολλαπλασιασμού ποικίλλει από άτομο σε άτομο, και όσο μεγαλύτερος τόσο πιο πιθανό το άτομο να νοσήσει σε νεαρή ηλικία. Λίγες ή πολλές, δεκαετίες ολόκληρες χωρίζουν την γένεση της σπίθας από την εκδήλωση της πυρκαγιάς.</p>
<p>Υπάρχει ακόμα ένα εύρημα από την μελέτη αυτή. Είναι αυτό που χαρακτήρισαν ως παράλληλή εξέλιξη, δηλαδή ταυτόχρονη παρουσία σε διαφορετικούς κλώνους, στο ίδιο άτομο της ίδιας γενετικής παραλλαγής. Τι σημαίνει αυτό;  Ότι άλλοι παράγοντες μπορεί να συμμετέχουν στην τελική επιλογή και να προδιαθέτουν ποιές οδηγοί-μεταλλάξεις τελικά θα επικρατήσουν.</p>
<p>Πως μπορούμε να χρησιμοποιήσουμε αυτή την πληροφορία; πως μπορούμε να διαγνώσουμε νωρίτερα τα νοσήματα αυτά; Μπορούμε ενδεχομένως να τα προλάβουμε ή να προβλέψουμε ποιοί είναι αυτοί οι ασθενείς που βρίσκονται σε τροχιά εμφάνισης επιπλοκών στο άμεσο μέλλον, και να κάνουμε κάτι γι' αυτό; Όχι ακόμα. Άλλωστε μόνο 10 ασθενείς μελετήθηκαν αρχικά. Και το ίδιο φυσικά θα μας απασχολήσει και για άλλους αιματολογικούς καρκίνους. Αλλά είμαστε ακόμα στην αρχή.</p>

            ]]>
        </content>
    </entry>
</feed>
